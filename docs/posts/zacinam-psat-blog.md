---
date: 2025-02-26
tags:
  - blogging
  - simon-willison
  - creativity
---

# Začínám psát blog

> You should start a blog. Having your own little corner of the internet is good for the soul!  
-- [Simon Willison: What to blog about](https://simonwillison.net/2022/Nov/6/what-to-blog-about/)

Říkám si, že by bylo fajn mít místo pro sdílení myšlenek a věcí, co mě zaujaly. Mít nějaký online deník, ke kterému bych se mohl snadno vracet nebo odkazovat. I kdyby měl být jen pro mě. A zároveň, aby to bylo na platformě, kde mi nebude nikdo nic tlačit, nutit, vyžadovat subscription, neustále odvádět mou pozornot někam, kam jsem se původně vydat nechtěl.

<!-- more -->

[Weblog Simona Willisona](https://simonwillison.net/) mě inspiroval začít. Na první pohled trochu "oldschool", ale líbí se mi to. Píše například co se daný den naučil (Today I Learned; TIL) nebo o svých projektech:

> It’s incredibly tempting to skip the step where you write about a project. But any time you do that you’re leaving a huge amount of uncaptured value from that project on the table.
>
> These days I make myself do it: I tell myself that writing about something is the cost I have to pay for building it. And I always end up feeling that the effort was more than worthwhile.

A nově [píše o věcech, co objevil](https://simonwillison.net/2024/Dec/22/link-blog/).

> ... blogging doesn’t have to be about unique insights. The value is in writing frequently and having something to show for it over time—worthwhile even if you don’t attract much of an audience (or any audience at all).

Díky za tipy!

V průběhu let jsem zjistil, že mi psaní pomáhá uvolnit mentální kapacitu, utřídit si myšlenky a vidět nové souvislosti. Někdy je to jako okno do minulosti ve kterém vidím co jsem dělal nebo psal před x lety a kde jsem dneska. Je fajn vidět progres.

Kolikrát už jsem narazil na nějakou zajímavou věc, hudbu, článek nebo knihovnu, které si zasloužily udělat poznámku, odkaz nebo komentář. Které si zasloužily se k nim třeba v budoucnu vrátit. A jen přidat další záložku v prohlížeči se mi neosvědčilo.

Tak uvidíme, jak se blog osvědčí. Jdeme na to.
